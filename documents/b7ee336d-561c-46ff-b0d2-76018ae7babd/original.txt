Η καλλιτεχνική πρακτική του Σπύρου Χατζητζάνου αποτελεί μια πολυεπίπεδη διερεύνηση των ορίων μεταξύ του φυσικού και του ψηφιακού κόσμου, εκτεινόμενη σε μέσα όπως η γλυπτική, η φωτογραφία και οι εγκαταστάσεις νέων μέσων.

Κεντρικός άξονας του έργου του είναι ο κριτικός αναστοχασμός πάνω στις τεχνολογικές διαδικασίες και η μετάβαση από τη φωτογραφική καταγραφή στα ψηφιακά δεδομένα. Ο Χατζητζάνος αποδομεί την εικόνα ως δισδιάστατη αναπαράσταση και την ανασυνθέτει ως τρισδιάστατη οντότητα, χρησιμοποιώντας συχνά αλγορίθμους για την εξαγωγή πληροφοριών από ιστορικά αρχεία, τις οποίες στη συνέχεια υλοποιεί μέσω προηγμένων τεχνικών και υλικών.

Παράλληλα, το έργο του εστιάζει στις υλικές υποδομές που καθιστούν δυνατή την ψηφιακή επικοινωνία, καθιστώντας ορατό το άυλο, μέσω εγκαταστάσεων που μετατρέπουν τη ροή των δεδομένων σε χωρικές εμπειρίες. Με αυτόν τον τρόπο αναδεικνύει την υλική υπόσταση της πληροφορίας και συνδέει τις σύγχρονες τεχνολογίες με τεχνοϊστορικά στοιχεία του παρελθόντος.

Η έρευνά του, επικεντρώνεται στην επίδραση της Τεχνητής Νοημοσύνης (AI) στην τέχνη, εξετάζοντας τη δημιουργία τρισδιάστατων μοντέλων από μεμονωμένες φωτογραφίες και τις οντολογικές συνέπειες αυτών των εργαλείων στην αναπαράσταση.

=====================SUBMITTED - Briefly present your work and your research interests

Η καλλιτεχνική πρακτική του Σπύρου Χατζητζάνου αποτελεί μια πολυεπίπεδη διερεύνηση των ορίων μεταξύ του φυσικού και του ψηφιακού κόσμου, εκτεινόμενη σε μέσα όπως η γλυπτική, η φωτογραφία και οι εγκαταστάσεις νέων μέσων. Το έργο του εστιάζει στις υλικές υποδομές που καθιστούν δυνατή την ψηφιακή επικοινωνία, καθιστώντας ορατό το άυλο, μέσω εγκαταστάσεων που μετατρέπουν τη ροή των δεδομένων σε χωρικές εμπειρίες.

=====================SUBMITTED - Briefly present your work and your research interests

=====================SUBMITTED - Presentation of the proposed artwork.

Το προτεινόμενο έργο με τίτλο «Unfolded» εισηγείται μια σύγχρονη, υπολογιστικά καθοδηγούμενη προσέγγιση στη γλυπτική πρακτική, διερευνώντας το διαχρονικό ζήτημα της μετάβασης από τον τρισδιάστατο όγκο στη δισδιάστατη επιφάνεια. Στον πυρήνα του έργου βρίσκεται η έννοια του «ξεδιπλώματος» της επιφάνειας ενός τρισδιάστατου αντικειμένου μέσα από μια αλληλουχία ψηφιακών και υλικών διεργασιών. Αφετηρία αποτελεί ένας ακατέργαστος βράχος από το λατομείο Δαμάστας, στον νομό Ηρακλείου Κρήτης ο οποίος καταγράφεται μέσω τρισδιάστατης σάρωσης και μετατρέπεται σε ψηφιακό μοντέλο. Στη συνέχεια, με τη χρήση εξειδικευμένου λογισμικού, η επιφάνειά του «ξεδιπλώνεται» ψηφιακά και επαναϋλοποιείται από το ίδιο υλικό ως πλάκα μαρμάρου, αποκαλύπτοντας τον βράχο σε μια απροσδόκητη μορφή: σαν ένα εύκαμπτο, οργανικό περίβλημα που φέρει τα ίχνη της ίδιας του της αποδόμησης. Σημαντικά στοιχεία της παραγωγικής διαδικασίας δεν αποκρύπτονται, αλλά ενσωματώνονται στην τελική μορφή του έργου, λειτουργώντας ως ορατά τεκμήρια της μετάβασης από το φυσικό στο ψηφιακό και αντίστροφα. Η διαδικασία αυτή επαναδιαπραγματεύεται τη σχέση ανάμεσα στη φύση και την τεχνολογία, θέτοντας ερωτήματα γύρω από τη σταθερότητα της μορφής, τα όρια της αναπαράστασης και τον ρόλο της τεχνολογίας ως μεσολαβητή ή μετασχηματιστή της υλικότητας. Το Unfolded λειτουργεί ως πεδίο στοχασμού πάνω στην έννοια της αυθεντικότητας, της αναπαραγωγής και του ρόλου του καλλιτέχνη στη μετα-ψηφιακή εποχή. 

=====================SUBMITTED - Presentation of the proposed artwork.